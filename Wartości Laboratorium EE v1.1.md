# Wartości Laboratorium EE v1.1

Ponieważ kultura organizacji to proces podlegający ciągłym zmianom, chcielibyśmy
przedstawić Wam w tym dokumencie propozycje core'owych wartości i zasad
Laboratorium EE.    

**Jednocześnie zapraszamy do jego aktywnego współtworzenia.**

Dokument składa się z dwóch części:

1. **Wprowadzenie do Laboratorium EE**
2. **Kodeks Podstępowania**

## Wprowadzenie do Laboratorium EE
**Laboratorium EE jest firmą technologiczną o profilu badawczo-rozwojowym.
Naszą misją jest projektowanie i wdrażanie usług cyfrowych, które rozwiązują
problemy i wspierają rozwój społeczności, w których działamy.**

### **Dlatego:**

- prowadzimy międzyinstytucjonalne projekty badawczo-rozwojowe;

- wspieramy instytucje publiczne w efektywnym wydatkowaniu pieniędzy podatników;

- transformujemy technologicznie I, II i III sektor.


#### Naszym zadaniem jest:

- projektować i wdrażać najlepsze usługi cyfrowe na świecie;

- dbać o bezpieczeństwo technologiczne naszych Klientów;

- zbudować najlepsze miejsce do pracy dla najzdolniejszych ludzi z Polski;

- inkubować innowacyjne firmy i przedsięwzięcia.

### Nasze kompetencje koncentrujemy na:

- rozumieniu i tworzeniu technologii;

- projektowaniu skoncentrowanym na użytkowniku;

- skutecznym zarządzaniu IT.

**Wszystko co robimy opieramy na naszych wartościach opisanych
w KodEEksie, który chcemy tworzyć z waszym udziałem.**

## **Kodeks Postępowania**

- **Profesjonalizm** - Opieramy się na naszych doświadczeniach i zdobytej wiedzy.
Nasze uwagi ograniczamy do strefy merytorycznej.

    Umiemy dzielić się zarówno naszymi sukcesami, jak i problemami/porażkami,
    oraz nowo zdobytymi umiejętnościami i wiedzą.

    Dbamy, żeby każda osoba, która będzie miała do czynienia z naszymi
    produktami/usługami - czy to Klient, Współpracownik czy Odbiorca - czerpała
    z tej interakcji przyjemność.

- **Inkluzywność** - Jesteśmy otwarci na każdego niezależnie od jego/jej
pochodzenia, wyznania, płci, koloru skóry, poglądów politycznych,
orientacji seksualnej, wzrostu, wykształcenia czy statusu.

   - **Unikamy treści i działań mogących być uznane przez współpracowników za:**   
    Seksistowskie;  
    Mobbing;  
    Dyskryminujące;    
    Nękanie lub Szykanowanie;

- **Odpowiedzialność** - Mamy świadomość wpływu naszych decyzji na otoczenie,
rozumiemy że odpowiadamy za ich rezultaty zarówno indywidualnie, jak zespołowo.

- **Innowacyjność** - Dzielimy się swoimi pomysłami, nie boimy się tworzyć.
Nie ograniczamy się to do tego, co znane i bezpieczne. Szukamy nowych rozwiązań
i potrafimy wdrożyć najlepsze z nich.

- **Pokora** - Mamy świadomość że na swojej drodze spotykamy osoby bardziej
doświadczone, mądrzejsze od nas - szanujemy je i uczymy się od nich.
Nie boimy się przyznać do błędu.

- **Ciekawość** - Chętnie słuchamy innych perspektyw oraz odkrywamy nowe rzeczy
w zakresie swojej profesji.

### Zasady Współpracy:

### Zasady - Współpraca

- **Szanuj czas i zaangażowania innych** -
Wszyscy mamy zadania, które musimy zrealizować, pamiętaj o tym prosząc kogoś
o pomoc czy zlecając dodatkowe zadania.    
**Pamiętaj o zasadzie "[you must try and then you must
ask](https://blogs.akamai.com/2013/10/you-must-try-and-then-you-must-ask.html)"**

- **Nie bój się zadawać pytania** - Nawet jeśli ktoś nie może Ci w danym momencie
pomóc, poproś o zaproponowanie terminu rozmowy, albo o przesłanie linków
do materiałów do samodzielnej nauki.

- **Dbaj o przestrzeń Laboratorium** - Open Space jest dostępny dla wszystkich
współpracowników. Każdy ma swoje indywidualne potrzeby i oczekiwania względem
stanowiska pracy, choć odpowiadamy za nią wszyscy.

- **Nie bój się mówić na głos o rzeczach, które sprawiają nam trudności** - Nikt nie zakłada,
że umiemy/możemy wszystko. Zawsze możesz liczyć na swój zespół.

- **Nie krytykuj innych** - zamiast tego dajemy feedback (czyli informację dotyczącą
efektu pracy, która wskazuje jednocześnie kierunek rozwiązania problemu i uniknięcia
jego ponownego wystąpienia) lub proponujemy wsparcie.

- **Zwracaj uwagę jeśli ktoś zachowuje się niezgodnie z zasadami opisanymi
w tym dokumencie - zwróć uwagę i odpuść** - pamiętaj też, że wszyscy powinniśmy
ambasadorami tych zasad! Jeśli to nie poskutkuje możesz poprosić o wsparcie
Janka [treść rozmów jest traktowana jako poufna, podobnie jak tożsamość osoby
zgłaszającej]

- [Dodaj swoje propozycje]

### Zasady - Komunikacja

- **Maile** - zawsze warto zrobić doublecheck odbiorców do których wysyłasz
wiadomość i mieć ustawioną swoją stopkę Laboratoryjną.

- **Prośby o decyzje** - jeśli dostaniesz prośbę o podjecie decyzji, upewnij
się że osoby na pracę których może ona wpłynąć zostały poinformowane.

- **Wiadomości otrzymane przez pomyłkę w ramach Laboratorium EE** - jeśli otrzymasz
wiadomość, która nie dotyczy Ciebie lub Twojej pracy, pamiętaj żeby poinformować
o tym nadawcę i/lub przekazać ją właściwemu odbiorcy.

- [Dodaj swoje elementy]

### Zasady - Bezpieczeństwo (obowiązkowo)

- **Komputery** - pamiętaj żeby odchodząc od komputera zablokować ekran/wyłączyć go.

- **Narzędzia** - pamiętaj żeby aktywować dodatkowe opcje zabezpieczające
w narzędziach takich jak między innymi: Github czy Google.

- **Goście** - wpuszczając do biura osobę nie będąca współpracownikiem
Laboratorium - staje się ona Twoją odpowiedzialnością.

- [Dodaj swoje elementy]

### Zasady - Ekologia:

- **Picie wody z kranu** - Woda w kranach Laboratorium podlega regularnym [badaniom](https://drive.google.com/a/laboratorium.ee/file/d/0B7mG55zoohlkSkpJeFBKZHZGTENGelhzdUNkWkNaUTZzcGZn/view?usp=sharing), dzięki czemu ograniczamy zużycie plastiku.    

- **Klimatyzacja, czyli "Chłodzę jak mi gorąco."** - Oszczędzamy energię,
przez racjonalnie wykorzystywanie klimatyzacji (nie chłodzimy pustych sal, ani okolicy).    

- **Światło, czyli "Święcę jak nie widzę"** - Staramy się maksymalnie
wykorzystywać światło dzienne, nie oświetlamy pustych sal konferencyjnych
czy innych miejsc w których nas nie ma.   

- [Dodaj swoje elementy].   

## Rozwój dokumentu
Komunikacja w EE jest otwartym dokumentem, nad którym chcemy razem pracować
i wspólnie go rozwijać. Jeżeli jest coś, co chcesz w nim zmienić, dodać,
uściślić, usunąć, śmiało stwórz Pull Requesta!

Jeżeli nie potrafisz jeszcze tworzyć Pull Requestów, dowiedz się więcej o:

- kontroli wersji i gicie -
[Learn Git- Git tutorials, workflows and commands | Atlassian Git Tutorial](https://www.atlassian.com/git)

- o pull requestach -
[Pull Requests | Atlassian Git Tutorial](https://www.atlassian.com/git/tutorials/making-a-pull-request)

## Inspiracje
Ten dokument był zainspirowany zasadami wielu społeczności:

- [The Recurse Center User’s Manual - Recurse Center](https://www.recurse.com/manual)

- [Contributor Covenant: A Code of Conduct for Open Source Projects](http://contributor-covenant.org/)

- [Citizen Code of Conduct](http://citizencodeofconduct.org/)
